####Laatst gewijzigd: 16-09-2021

##Algemeen

Facilicom Group en haar divisies/bedrijven, waaronder Food&i B.V., respecteren uw privacy. Wij zorgen ervoor dat de persoonsgegevens die u aan ons toevertrouwt, vertrouwelijk worden behandeld. Bij persoonsgegevens gaat het om alle informatie over een persoon. Ook gegevens die indirect iets over iemand zeggen, zijn persoonsgegevens. Met deze verklaring voeren wij geheel conform de Algemene Verordening Gegevensbescherming (AVG) onze informatieplicht richting betrokkene(n) uit.

##Scope

Deze verklaring is van toepassing op de websites en digitale webapplicaties van Food&i B.V. (vanaf hier Food&i).

##Verwerkingsverantwoordelijke en communicatie

Food&i verwerkt persoonsgegevens om haar diensten aan te kunnen bieden, uit te kunnen voeren, te kunnen verbeteren en om met u als betrokkene te kunnen communiceren. Voor deze doeleinden zullen wij nooit meer persoonsgegevens verwerken dan noodzakelijk.  Voor de evaluatie van onze dienstverlening kunnen wij een derde partij inschakelen. U als betrokkene maakt dan zelf de keuze hieraan deel te nemen en daarvoor persoonsgegevens achter te laten. Food&i is verwerkingsverantwoordelijke voor álle verwerkingen van persoonsgegevens zoals hieronder genoemd.

##Welke persoonsgegevens worden verwerkt en met welk doel?

*Op de volgende manieren levert u gegevens bij ons aan:*

- direct via een digitaal formulier, bijvoorbeeld bij het plaatsen van een bestelling, opmerking of vraag via onze websites of digitale webapplicaties;
- door gebruik te maken van onze diensten;
- door een van onze websites of digitale webapplicaties te bezoeken;
- door ons te benaderen via sociale media.

*Als u bij ons een bestelling plaatst,*

- verwerken wij uw gegevens met als doel de bestelling, de betaling (en mogelijke terugbetaling) en de daarbij behorende administratie uit te kunnen voeren. De gegevens die wij verwerken zijn: e-mailadres, voor- en achternaam, betalingsgegevens, inhoud van uw bestelling en eventueel aanvullende informatie die u onverplicht invult, waaronder bijvoorbeeld voorkeuren met betrekking tot voeding categorieën, jouw eetpatroon en voorkeuren met betrekking tot dieetwensen.
- bieden wij u graag de mogelijkheid om uw (product)voorkeuren op te geven. Dit is optioneel. Aan de hand van de door u opgegeven voorkeuren kunnen wij een voorkeursprofiel voor u aanmaken met als doel een meer op uw persoon gerichte omgeving op onze websites of digitale webapplicaties.  De persoonsgegevens die wij hiervoor verwerken zijn uw e-mailadres en de optioneel door u opgegeven voorkeuren.
- kunt u van ons (gepersonaliseerde) nieuwsbrieven of aanbiedingen ontvangen. We gebruiken uw gegevens om u daarover te kunnen benaderen via e-mail of notificaties (webapp). Tevens kunnen we u benaderen op diverse sociale media. Overigens kunt u zich hiervoor eenvoudig afmelden via de link onderaan de e-mail of u kunt uw afmelding per e-mail, brief of telefoon kenbaar maken. We verwerken hiervoor de volgende gegevens: e-mailadres, telefoonnummer, voor- en achternaam, bestelhistorie en eventueel aanvullende informatie die u onverplicht invult op onze websites of digitale webapplicaties.
- onderhouden we graag contact met u. Per slot van rekening willen we u graag een goede service aanbieden. Om mogelijke vragen te kunnen beantwoorden, voor intern beheer, ter behandeling van klachten, verwerken wij uw e-mailadres, voor- en achternaam en (indien van toepassing) uw opmerkingen.

*Voor de ontwikkeling en verbetering van onze diensten,*

- is het soms nodig om uw gegevens te verwerken. Dit doen we om u goed van dienst te kunnen zijn en om onze producten en diensten te kunnen verbeteren. In sommige gevallen verwerken we hiervoor persoonsgegevens. Bijvoorbeeld als u een vraag stelt over een product.
- onderzoeken wij regelmatig of onze diensten voldoende aansluiten bij de wensen van onze klanten. U als betrokkene maakt dan zelf de keuze hieraan deel te nemen en daarvoor persoonsgegevens achter te laten.
- en voor het onderhoud, de beveiliging en optimalisatie van onze (mobiele) websites, apps, andere digitale applicaties en bijbehorende technologieën kunnen wij persoonsgegevens verwerken en deze analyseren.

*Als u een vraag, opmerking of beoordeling plaatst via/ onze websites of digitale webapplicaties*

- verwerken wij de gegevens die u invult bij het plaatsen daarvan op onze website of digitale applicatie, zodat wij (indien nodig) contact met u kunnen opnemen. De gegevens die wij verwerken zijn uw e-mailadres, voor- en achternaam en (indien ingevuld) uw telefoonnummer en beoordeling.

*Als u onze websites of digitale applicaties bezoekt,*

- verwerken wij persoonsgegevens van u. Dit doen we om onze online diensten aan te kunnen bieden, deze technisch te beheren en te verbeteren. Ook analyseren wij de gegevens die we op deze manier verkrijgen. Hiervoor gebruiken wij cookies. Zo verwerken wij het IP-adres van uw apparaat, de bezochte web- of app-pagina, klik- en surfgedrag, de internetbrowser die u gebruikt en de duur van een bezoek of sessie.

*Communicatie via social media*

- Wij zijn actief op social media zoals Instagram en LinkedIn. U kunt via social media contact met ons opnemen. Dan verwerken wij uw gegevens voor de volgende doelen: om contact met u op te nemen, om uw vragen te beantwoorden, om u deel te kunnen laten nemen aan acties, om de actie uit te kunnen voeren en u te informeren over het vervolg en de uitslag, of om uw mening te horen. Hiervoor verwerken wij de volgende contactgegevens: uw (gebruikers)naam (social-ID) en e-mailadres.

*Gebruikers van onze websites en digitale applicaties, jonger dan 16 jaar*

De websites en digitale webapplicaties van Food&i zijn niet gericht op gebruikers jonger dan 16 jaar. Wij hebben daarom niet de intentie persoonsgegevens te verzamelen van gebruikers jonger dan 16 jaar. Omdat wij niet kunnen controleren of de gebruiker van onze websites of digitale applicaties 16 jaar of ouder is, kunnen wij niet voorkomen dat er toch persoonsgegevens van gebruikers jonger dan 16 jaren worden verwerkt. Mocht u als wettelijk vertegenwoordiger van een gebruiker jonger dan 16 jaar, menen dat wij zonder toestemming persoonsgegevens van die gebruiker hebben verwerkt, neem dan contact me ons via [dataprotection@facilicom.nl](mailto:dataprotection@facilicom.nl). Wij zullen de verwerkte persoonsgegevens dan verwijderen.

*Archiefdoeleinden*

- Soms is het handig om gegevens langer te bewaren. Deze worden dan gearchiveerd op een plek waar slechts een beperkt aantal mensen bij kan.

Als wij uw persoonsgegevens voor andere doeleinden willen gebruiken, dan vragen wij u van te voren toestemming. Wij verwerken uw persoonsgegevens conform de Algemene Verordening Gegevensbescherming (AVG).

##Grondslagen voor verwerking persoonsgegevens

Uw persoonsgegevens worden alleen verwerkt als

- u hiervoor toestemming heeft gegeven;
- de verwerking noodzakelijk is voor de uitvoering van onze overeenkomst met u;
- de verwerking wettelijk verplicht is;
- wij een gerechtvaardigd belang hebben bij de verwerking.

Een van bovenstaande grondslagen is altijd van toepassing.

##Delen van persoonsgegevens met derden

Persoonsgegevens worden alleen met derde partijen gedeeld voor zover dit nodig is voor de dienstverlening (bijvoorbeeld in het geval wij gebruikmaken van een bezorgdienst), de verbetering daarvan en marketing. Een voorbeeld hiervan is de evaluatie van de dienstverlening door een derde partij.

Uw persoonsgegevens worden mogelijk gedeeld met:

- dienstverleners voor gegevensopslag, databeheer, chatfunctie, bezorging, betaalsysteem en/of  het versturen van nieuwsbrieven.
- Softwareproviders
- Implementatiepartners
- Klanttevredenheidsonderzoeksbureaus
- Advertentieplatforms
- Uw werkgever, in het geval u bij uw bestelling gebruik maakt van de allowance vanuit uw werkgever. In dat geval worden uw e-mailadres, allowance en bestelgegevens met uw werkgever gedeeld.

Daarnaast kan Food&i persoonsgegevens verstrekken aan een derde partij, zoals bijvoorbeeld een toezichthouder, voor zover daartoe een wettelijke verplichting bestaat.

Met de derde partij die voor doel en in opdracht van Food&i uw persoonsgegevens verwerkt, wordt een verwerkersovereenkomst gesloten waardoor die derde partij zich ook moet houden aan de AVG.

##Beveiliging persoonsgegevens

Food&i hecht grote waarde aan de beveiliging en bescherming van uw persoonsgegevens. Wij zorgen ervoor dat, rekening houdend met de stand van de techniek,  passende technische en organisatorische maatregelen worden genomen om een op het risico afgestemd beveiligingsniveau te waarborgen. In het geval Food&i gebruik maakt van de diensten van derde partijen, zoals een IT-leverancier, zal Food&i in het kader van de bescherming van uw persoonsgegevens in een verwerkersovereenkomst afspraken maken over afdoende beveiligingsmaatregelen.

##Bewaartermijn persoonsgegevens

Food&i bewaart persoonsgegevens die worden verwerkt niet langer dan noodzakelijk dan wel op grond van wet- en regelgeving is vereist. Gegevens van inactieve gebruikers worden na 1 jaar inactiviteit verwijderd.

##Privacy rechten van betrokkenen

Een verzoek tot inzage, correctie, beperking, verzet, overdraagbaarheid van gegevens, verwijdering van uw persoonsgegevens of intrekking van eerder gegeven toestemming, als ook privacy gerelateerde klachten, kunt u sturen naar [dataprotection@facilicom.nl](mailto:dataprotection@facilicom.nl). U ontvangt binnen maximaal vier weken na ontvangst van uw verzoek bericht van ons.

Soms doen zich omstandigheden voor waardoor Food&i uw verzoek niet of niet volledig kan uitvoeren. Hierbij valt te denken aan de wettelijke bewaartermijnen.

##Websites en digitale applicaties van derden

Op onze websites en digitale applicaties kunnen links naar websites en apps van derden staan. Food&i selecteert de websites en apps waarnaar verwezen wordt met zorg, maar het gebruik van die websites en apps is voor uw eigen risico. Wij zijn niet verantwoordelijk voor de inhoud of de privacybescherming van deze websites en apps. Voordat u van diensten van die derde partijen gebruikmaakt, is het raadzaam eerst het privacy statement van die derden door te lezen.

##Gebruik sociale media

Op de websites en digitale applicaties van Food&i zijn knoppen (ook wel buttons genaamd) en/of links opgenomen om webpagina’s te kunnen promoten of delen op sociale (media) netwerken. Food&i houdt geen toezicht op en is niet verantwoordelijk voor de verwerking van uw persoonsgegevens door en via zulke derde partijen. Het gebruik van die media is dus voor uw eigen risico. Voordat u van die diensten van derde partijen gebruikmaakt, is het raadzaam eerst het privacy statement van die derden door te lezen. Food&i verstrekt nooit uw persoonsgegevens aan bovengenoemde partijen, tenzij u daar (schriftelijk) toestemming voor heeft gegeven.

##Statistieken en cookies

Food&i houdt gebruiksgegevens bij van de websites voor statistische doeleinden. De langs deze weg verzamelde persoonsgegevens zijn anoniem en worden niet door Food&i gedeeld met derden.

Om het gebruiksgemak van de websites van Food&i te vergroten, wordt gebruik gemaakt van zogenaamde ‘cookies’. Een cookie is een klein tekstbestand dat tijdens uw bezoek aan de websites van Food&i op uw computer, tablet of smartphone wordt geplaatst. U kunt het gebruik van deze cookies op elk gewenst moment weigeren, hoewel dit de functionaliteit en het gebruiksgemak van de websites kan beperken.

De websites van Food&i maken gebruik van cookies van Google Analytics om het gebruikersgedrag en algemene trends te volgen en rapportages te verkrijgen. Dit helpt om de werking van de websites te verbeteren. Google kan deze informatie aan derden verschaffen indien Google hiertoe wettelijk wordt verplicht of voor zover derde partijen de informatie namens Google verwerken. Door gebruik te maken van de websites van Food&i geeft u toestemming voor het verwerken van de informatie door Google op de wijze en voor de doeleinden zoals hiervoor omschreven. Ook worden cookies geplaatst door het gebruik van buttons en/of links, zoals hiervoor onder ‘Gebruik social media’ is omschreven. Food&i heeft geen invloed op het plaatsen en gebruik van cookies door die derde partijen.

Op de website van de Autoriteit Consument en Markt ([https://www.consuwijzer.nl/telecom-post/internet/privacy/uitleg-cookies](https://www.consuwijzer.nl/telecom-post/internet/privacy/uitleg-cookies)) leest u meer over cookies en hoe u deze kunt blokkeren of verwijderen.

##Aanpassing privacy statement

Food&i en haar bedrijven hebben het recht de inhoud van dit privacy statement op ieder gewenst moment zonder voorafgaande kennisgeving te wijzigen. Het aangepaste privacy statement wordt op de websites van Food&i en haar bedrijven gepubliceerd.
